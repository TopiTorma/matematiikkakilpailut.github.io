---
layout: page
title: Käytännön asioita
url: /kaytanto/
---
## Käytännön asioita

Valmennusviikonloput järjestetään Päivölän Kansanopistolla, Päivölän
matematiikkalinjan tiloissa ja seurassa. Tämä onkin hyvä
verkostoitumispaikka matematiikasta innostuneille. Juttuseuraa löytyy myös
tietotekniikasta ja luonnontieteistä kiinnostuneille.

Päivölä sijaitsee Valkeakoskella 8 km päässä Toijalan asemasta.
Helsinki-Valkeakoski-Tampere ExpressBus tulee 2 km päähän (Uittamon
tienhaara). Ajo- ja muut lähestymisohjeet löytyvät Päivölän kotisivuilta
[www.paivola.fi](http://www.paivola.fi).

### Viikonlopun aikataulu

Ohjelma alkaa perjantaina kello 18.30 ja päättyy sunnuntaina kello 14.

Tarvittaessa voimme järjestää taksikyydin Toijalan asemalta ja sunnuntaina
asemalle (ehdit n. klo 14.30 lähteviin juniin). Kerro kyydintarpeesta
ilmoittautumisen yhteydessä.

### Varusteet

Mukaan tarvitset yöpymisvarusteet (myös lakanat), muut viikonlopun aikana
tarvitsemasi henkilökohtaiset varusteet, muistiinpanovälineet ja
matemaattiset välineet (myös harppi jne.). Taulukoita et tarvitse. Yleensä
viikonlopun aikana on saunamahdollisuus.

### Ilmoittautuminen

Viikonloppuun pitää ilmoittautua **viikkoa aikaisemmin**
[sähköisen lomakkeen](https://www.paivola.fi/fi/matematiikkakilpailuvalmennukseen-ilmoittautuminen/)
kautta. Ilmoittautumisen yhteydessä voit esittää mahdollisia lisäkysymyksiä. Jos noudatat jotain **erityisruokavaliota** tai sinulla on allergioita, niin kerro myös niistä ilmoittautumisen yhteydessä.


### Maksut

Laskut lähetetään annettuun laskutusosoitteeseen viikonlopun jälkeen.

### Taloudellinen tuki

Valmennusjaosto voi harkintansa mukaan tukea osallistujia.
Rahaa on käytettävissä välillä enemmän ja välillä vähemmän, joten tukea
toivotaan hakevan pääasiassa sellaisten, joille valmennukseen osallistuminen
on merkittävä taloudellinen rasite.
Tuki voi yleensä kattaa enintään Päivölän Opiston perimän osallistumismaksun
ja kohtuulliset matkakulut. Vapaamuotoiset hakemukset pyydetään osoittamaan
Suomen matemaattisen yhdistyksen Valmennusjaostolle ja lähettämään
[Anne-Maria Ernvall-Hytöselle](http://users.abo.fi/aernvall/).
Vaikka Anne-Marian kotisivu on ruotsinkielinen, hakemuksen voi kirjoittaa
myös suomeksi tai englanniksi.

Kilpailumatkojen kulut korvataan tietysti kaikille joukkueisiin valituille.
Vapaamuotoiset matkalaskut voi toimittaa joukkueen johtajalle.
