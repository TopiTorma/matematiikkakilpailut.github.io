---
layout: page
title: Valmennustapahtumat
url: /kaytanto/
---

Valmennusjaosto järjestää sekä **kaikille koululaisille avoimia** 
valmennustapahtumia (ks. mm. valmennusviikonloput) että henkilökohtaiseen
kutsuun perustuvia valmennustapahtumia. Valmennustapahtumat on suunnattu 
tasoltaan lukiolaisille ja taitavimmille yläkoululaisille. 
Niistä kerrotaan tarkemmin alla.

Valmennusjaosto voi harkinnan mukaan 
tukea taloudellisesti valmennus­tapahtumiin osallistuvia, ks.
<a href="#tuki">ohjeet</a>.

Tutustu myös [kirjevalmennukseen](https://matematiikkakilpailut.fi/valmennus/) 
ja valmennuksen [aikatauluun](https://matematiikkakilpailut.fi/aikataulu/).

## Valmennusviikonloput

*Valmennusviikonloput* ovat nimensä mukaisesti viikonlopun ajan 
kestäviä valmennustapahtumia. Ne ovat
**kaikille koululaisille avoimia**. Ohjelmassa on opetusta 
kilpailumatematiikan eri osa-alueilta, tehtävänratkaisua ja 
harjoituskokeita innostavassa seurassa.

Valmennusviikonloppuja on vuoden aikana kuusi; 
kolme keväisin ja kolme syksyisin. Valmennukseen osallistumisen
voi aloittaa minä viikonloppuna tahansa. Seuraavan viikonlopun 
ajankohta löytyy 
[aikataulusta](https://matematiikkakilpailut.fi/aikataulu/).

Opetus jaetaan resurssien mukaan aloitteleville 
valmennettaville suunnattuun *alakerran* opetukseen ja 
edistyneemmille tarkoitettuun *yläkerran* opetukseen.
[Tästä](aikataulu_viikonloppu.pdf) voi lukea yhden esimerkin 
valmennusviikonlopun aikataulusta.

Valmennusviikonloput järjestetään Päivölän opistolla 
Päivölän matematiikkalinjan tiloissa ja seurassa. Viikonlopun 
ohjelma alkaa perjantaina klo 18:30 ja päättyy sunnuntaina 
noin klo 13:45. Tällöin ehtii Toijalasta noin 14:30 lähteviin
juniin. Päivölän opisto perii valmennus­viikonloppuihin 
osallistuvilta täysihoito­maksun (70 euroa/viikonloppu), mutta opetus 
on muuten maksutonta. 

Valmennusviikonloppuun tulee ilmoittautua viimeistään **viikkoa**
ennen [sähköisen lomakkeen](https://www.paivola.fi/fi/matematiikkakilpailuvalmennukseen-ilmoittautuminen/)
kautta.

Lue lisää viikonlopun käytännön järjestelyistä 
<a href="#kaytantoa">alta</a>.


## Olympiajoukkueen valinta- ja valmennusviikko

Vajaan viikon mittaisen *olympiajoukkueen valinta- ja valmennusviikon*
tavoitteena on valita Suomen edustusjoukkuen kesän Kansainvälisiin
Matematiikkaolympialaisiin. Leirin ohjelmassa on tiukkaa opiskelua
ja haastavia valintakokeita (ks. [erään vuoden aikataulu](aikataulu_viikko.pdf).)

Leiri järjestetään vuosittain huhti-toukokuussa Päivölän opistolla. Sinne kutsutaan 
valmennuksessa hyvin menestyneitä aktiivisia oppilaita, joiden matkakulut ja 
täysihoito katetaan. Myös muut kuin kutsutut ovat saaneet osallistua
leirille omakustanteisesti.

Lue lisää leirin käytännön järjestelyistä <a href="#kaytantoa">alta</a>.


## Peruskoululaisten kesäleiri

Vuosittain kesäkuussa pidettävät *peruskoululaisten* nelipäiväinen *kesäleiri* 
on suunnattu yläkoululaisille. Ohjelmassa on kilpamatematiikan lisäksi
hieman kevyempää harrastusmatematiikkaa ja yhdessäoloa samanhenkisessä
seurassa matematiikan parissa. [Tästä](aikataulu_perus.pdf) voi lukea
esimerkkinä erään kesäleirin aikataulun. Leiri järjestetään Päivölän opistolla. 

Leirille kutsutaan edellisen kevään aikana valmennukseen aktiivisesti
osallistuneita taitavia peruskoululaisia, joiden täysihoito Päivölässä
kustannetaan. **Kaikki kiinnostuneet peruskoululaiset** ovat 
kuitenkin oikein tervetulleita leirille; ne, jotka eivät ole saaneet kutsua,
omakustanteisesti.

Lue lisää leirin käytännön järjestelyistä <a href="#kaytantoa">alta</a>.


## Kesäleiri

Olympiajoukkueelle ja resurssien mukaan muille valmennuksessa
menestyneimmille oppilaille järjestetään vuosittain kesäkuussa
vajaan viikon mittainen *kesäleiri*. Leirin tavoitteena on ensisijaisesti
harjoitella Kansainvälisiä Matematiikkaolympialaisia varten.

Leirin jäsjestämispaikka vaihtelee vuosittain -viime vuosina se on 
järjestetty muun muassa Helsingissä, Tampereella ja Turussa.
Osallistujien matka- ja täysihoitokulut maksetaan valmennusjaoston
toimesta.


## Tanskan leiri

Pohjoismaiden edustajat leireilevät juuri ennen Kansainvälisiä
Matematiikkaolympialaisia Sor&oslash;ssa, Tanskassa. Vajaan
viikon mittaiseen leiriin mahtuu ahkeraa harjoittelua ja muihin
pohjoismaalaisiin kilpailijoihin tutustumista. Valmennusjaosto
maksaa Suomen osallistujien matkat leiripaikalle sekä
siellä täysihoidon.

Leirin yhteydessä järjestetään myös 
[Viking Battle](http://georgmohr.dk/viking/)-kilpailu eri maiden
joukkueiden välillä.


## <div id="kaytantoa">Käytännön asioita</div> 

### Päivölän opistosta ja sen sijainnista

Valmennusviikonloput ja -viikko sekä peruskoululaisten 
kesäleiri järjestetään [Päivölän opistolla](https://www.paivola.fi/fi/), 
[Päivölän matematiikkalinjan](https://www.paivola.fi/fi/opintolinjat/matematiikka/) 
tiloissa ja seurassa. Tämä onkin hyvä verkostoitumispaikka matematiikasta 
innostuneille. Juttuseuraa löytyy myös tietotekniikasta ja luonnontieteistä kiinnostuneille.

Päivölä sijaitsee Valkeakoskella 9 km päässä Toijalan asemasta.
Helsinki-Valkeakoski-Tampere ExpressBus tulee 2 km päähän (Uittamon
tienhaara). Ajo- ja muut lähestymisohjeet löytyvät Päivölän 
[kotisivuilta](https://www.paivola.fi/fi/yhteystiedot/saapumisohjeet/).


### Varusteet

Päivölän opistolla pidettäville leireille tarvitaan mukaan yöpymisvarusteet (myös lakanat), 
muut valmennuksen aikana tarvittavat henkilökohtaiset varusteet, muistiinpanovälineet ja
matemaattiset välineet (myös harppi jne.). Taulukoita ei tarvita. Päivölässä
on yleensä tiistaisin, torstaisin ja lauantaisin sanamahdollisuus.


### Maksut

Laskut lähetetään annettuun laskutusosoitteeseen valmennuksen jälkeen.

### <div id="tuki">Taloudellinen tuki</div> 

Valmennusjaosto voi harkintansa mukaan tukea valmennustapahtumiin
osallistujia. Rahaa on käytettävissä välillä enemmän ja välillä vähemmän, joten tukea
toivotaan hakevan pääasiassa sellaisten, joille valmennukseen osallistuminen
on merkittävä taloudellinen rasite.
Tuki voi yleensä kattaa enintään Päivölän ppiston perimän osallistumismaksun
ja kohtuulliset matkakulut. Vapaamuotoiset hakemukset pyydetään osoittamaan
Suomen matemaattisen yhdistyksen Valmennusjaostolle ja lähettämään
[Anne-Maria Ernvall-Hytöselle](http://users.abo.fi/aernvall/).
Vaikka Anne-Marian kotisivu on ruotsinkielinen, hakemuksen voi kirjoittaa
myös suomeksi tai englanniksi.

Kilpailumatkojen kulut korvataan tietysti kaikille joukkueisiin valituille.
