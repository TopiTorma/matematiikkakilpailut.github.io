---
layout: page
title: Kilpailut
url: /kilpailut/
---
## <a name="kilpailut"></a>Kilpailut

#### [MAOL:n kilpailu](/MAOL/)

Suomen kansallinen matematiikka&shy;kilpailu. Lukion kilpailu jakautuu
avoimeen sarjaan sekä lukiota aloittelevien perussarjaan; lisäksi
peruskoululaisilla on oma kilpailunsa. Kansainvälisiin
kilpailuihin pyrkiville suositellaan avointa sarjaa, jonka
kilpailu jakautuu alku- ja loppu&shy;kilpailuun.  Edellisessä tehtäviä
on yleensä 4 ja kesto on 120 min. Jälkimmäisessä on 5 tehtävään
työaikaa kolme tuntia.  MAOL:n kilpailu on luetelluista
kilpailuista selkeästi helpoin.

#### [Pythagoraan polku](/pythagoras/)

Pythagoraan polku on Päivölän Opiston keväisin järjestämä
joukkuekilpailu Baltian tie -kilpailun mallin mukaan. Kilpailuun
osallistuminen on perustunut kutsuun. Osallistuvia lukioita on
ollut kymmenkunta.

#### [Pohjoismainen matematiikka&shy;kilpailu](/PM/)

Vaikeampi kuin MAOL, helpompi kuin IMO. Kilpailuun valitaan
noin&nbsp;20 valmennettavaa, ja tuloksilla on suurehko merkitys
IMO-joukkuetta valittaessa. Kilpailijat tekevät nelitehtäväisen
nelituntisen kokeen omassa koulussaan.

#### [Baltian tie](/Baltian_tie/)

Baltian tie on useimmista kilpailuista poiketen joukkue&shy;kilpailu.
Kilpailuun osallistuvat Itämeren alueen maat ja pohjois&shy;maat
kansallisilla joukkueilla, paitsi Venäjä, joka kilpailee Pietarin
alueen joukkueella, ja Saksa, jonka joukkue edustaa
hansakaupunkien aluetta.  Kilpailussa on peräti 20 tehtävää,
joiden ratkaisemiseen on aikaa vain 4,5 tuntia.

#### [Kansainväliset Matematiikka&shy;olympialaiset](/IMO/)

<span lang="en">International Mathematical Olympiad</span>, IMO.
IMO on lukiolaisten matematiikka&shy;kilpailujen hierarkian huipulla.
Kukin kutsuttu maa voi lähettää kilpailuun kuusi osallistujaa.
Tehtävät ovat vaikeita.  Kilpailu on kaksi&shy;päiväinen; kumpanakin
päivänä kamppaillaan 4,5 tuntia kolmen tehtävän parissa.

#### [Euroopan Tyttöjen Matematiikka&shy;olympialaiset](/EGMO/)

Euroopan Tyttöjen Matematiikka&shy;olympialaiset, EGMO, on perustettu
vuonna 2011. Kilpailun tarkoitus on korjata Kansainvälisissä
matematiikka&shy;olympialaisissa vallitsevaa sukupuolten epä&shy;tasa&shy;painoa
kannustamalla tyttöjä pyrkimään Kansainvälisiin
olympialaisiin. Kilpailu on kaksi&shy;päiväinen ja noudattaa muutenkin
Kansainvälisten Matematiikka&shy;olympialaisten muotoja.

#### [Kenguru](https://www.mayk.fi/kenguru)

Australiasta lähtöisin olevassa kilpailussa on miljoonia osallistujia
viidessä sarjassa alakoulusta lukioon.  Se pidetään maaliskuun
kolmantena torstaina, ja siihen pääsee mukaan niin, että opettaja
ilmoittaa koulunsa kilpailun järjestäjille.

#### [Matikkamestari](http://matikkamankkaa.fi/matikkamestari/)

Kilpailu Espoon koulujen kuudes&shy;luokkalaisille.

#### [Seitsemäsluokkalaisten alueellinen matematiikka&shy;kilpailu](/seiskat/)

Kilpailu järjestetään Helsingissä, Oulussa ja Turussa.

#### [MatCup](http://matcup.edublogs.org/)

[Pohjoismainen matematiikkakilpailu](http://mathclasscomp.com/),
johon Suomessa osallistuvat kahdeksas&shy;luokkalaiset.

### Mattetäphlan

Mattetäphlan on Aalto-yliopiston opiskelija&shy;killan [Teknologföreningenin](https://www.teknologforeningen.fi/) järjestämä matematiikka&shy;kilpailu kaikille ruotsin&shy;kielisten lukioiden abeille. Kilpailu järjestetään vuosittain ja siihen kuuluu alku&shy;kilpailu omassa koulussa ja loppu&shy;kilpailu Otaniemessä. 
