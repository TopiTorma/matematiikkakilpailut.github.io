---
layout: page
title: Matematikklubb vid Åbo Akademi
url: /kerhot/abo/
lang: sv-FI
---

I samarbete med MAOL ordnar ämnet matematik vid Åbo Akademi en
matematik­klubb som riktar sig till elever i årskurserna (7)-8-9 och
gymnasie­studerande i hela Svensk­finland. Åtminstone till en början sköts
klubben per video­konferens och Moodle. Avsikten är att erbjuda roligt
matematiskt pyssel åt dem, som vill ha mera och annorlunda matematik än
det som undervisas i skolan. Uppgifterna kräver inte så mycket
matematisk bakgrund, utan de utvecklar snarare logiskt resonerande och
kreativ problem­lösnings­förmåga.
Uppgifterna vid en träff börjar från enkla uppvärmningar och blir sedan
progressivt svårare, så att alla hittar roliga utmaningar på sin egen
nivå. Information ges om nationella och internationella
matematiktävlingar, men det finns ingen press alls att delta i dessa.

Vi vore väldigt tacksamma om ni kunde sprida ordet om klubben vidare
till era elever och studerande!

Den bifogade planschen har en klickbar länk till mera information och
intresse­anmälan på

<https://matematikklubb.blankett.fi/>

Planschen finns också på nätet, ifall man inte kan sätta med bilagor i
t.ex. Wilma:

<http://users.abo.fi/mkurula/Matteklubb.pdf>

Klubben drar igång nu, och vi hoppas att så många matematik­intresserade
som möjligt hinner med till starten. Eftersom det inte finns så mycket
tid kvar före vecka 6, så kan man bra hoppa på senare också. Klubbens
språk är huvudsakligen svenska, men vi gör vårt bästa för att ta emot
alla intresserade. Om vi har turen att få många intresserade, så har vi
möjligheten dela upp deltagarna i två grupper.

Vi ger väldigt gärna mera information om klubben, och tar också tacksamt
emot alla förslag. På begäran kan vi också ge en kort presentation av
klubben per videokonferens, t.ex. under en lektion. Kontakta oss med låg
tröskel!

Klubbens ledare: Mathias Wickholm, <mailto:mawickho@abo.fi> ([0440 475050](tel:0440-475050))

Ansvarig vid Åbo Akademi: Mikael Kurula, <mailto:mkurula@abo.fi> ([046 921 6792](tel:046-921-6792))
