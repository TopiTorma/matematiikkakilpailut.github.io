---
layout: page
title: Matematikklubb vid Åbo Akademi
url: /kerhot/abo/
lang: sv-FI
---

I samarbete med matematikolympiadträningen och MAOL håller ämnet matematik vid Åbo Akademi en matematik­klubb, som riktar sig till elever i årskurserna 7-9 och gymnasie­studerande i hela Svensk­finland! Åtminstone till en början sköts klubben per video­konferens (Zoom) och Moodle, men det är meningen att man ska kunna delta på distans också senare. 

Klubben erbjuder roligt matematiskt pyssel åt dem, som vill ha mera och annorlunda matematik än det som undervisas i skolan. Uppgifterna kräver inte så mycket matematisk bakgrund, utan de utvecklar snarare logiskt resonerande och kreativ problem­lösnings­förmåga. Samtidigt kommer man i kontakt med andra matematikintresserade.

Uppgifterna vid en träff börjar från enkla uppvärmningar och blir sedan svårare vartefter, så att alla hittar roliga, passligt utmanande uppgifter. Information ges om nationella och internationella matematiktävlingar, men det finns ingen press alls att delta i dessa.

Klubben drar igång vecka 6, och vi hoppas förstås att så många matematik­intresserade som möjligt hinner med till starten. Det går också bra att komma med senare. Klubbens språk är huvudsakligen svenska, men vi gör vårt bästa för att välkomna alla intresserade. Om det finns många intresserade, så har vi möjligheten dela upp deltagarna i två grupper.

Här kan man anmäla intresse (inte bindande): <https://matematikklubb.blankett.fi/>

En plansch, som man kan hänga upp om man vill: <http://users.abo.fi/mkurula/Matteklubb.pdf>

Klubbens ledare: Mathias Wickholm, <mailto:mawickho@abo.fi> ([0440 475050](tel:0440-475050))
Ansvarig vid Åbo Akademi: Mikael Kurula, <mailto:mkurula@abo.fi> ([046 921 6792](tel:046-921-6792))
