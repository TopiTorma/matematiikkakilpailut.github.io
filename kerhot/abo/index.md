---
layout: page
title: Åbo Akademis matematikklubb
url: /kerhot/abo/
lang: sv-FI
---

**Hej!**

Goda nyheter! Äntligen ordnas en svenskspråkig matematik­klubb, för just dig som går iåk 7-9 eller gymnasiet! Åtminstone till en början sköts klubben helt som video­konferens (med Zoom), så det spelar ingen roll var du bor. Också senare är det meningen att man ska kunna delta i klubben på distans. 

Klubben träffas ungefär varannan vecka och du får bekanta dig med olika områden av matematikens fantastiska värld. Vi erbjuder roligt mattepyssel åt dig, som vill ha mera och annorlunda matematik än det som undervisas i skolan. Samtidigt kommer du i kontakt med andra matematikintresserade. 

Uppgifterna kräver inte så mycket förkunskaper, utan de handlar mera om logiskt tänkande och kreativ problem­lösning. Nyfikenhet är alltså viktigare än att man kan allt från förut. Det finns allt från lätta till mycket utmanande uppgifter att välja bland. 

Klubben ger bra träning för den som vill delta i olika matematiktävlingar. Klubben ger information om nationella och internationella tävlingar, men det går lika bra att vara med utan att tävla, bara för att det är roligt!

Klubben drar igång vecka 6, och vi hoppas förstås att så många matematik­intresserade som möjligt är med redan från starten. Det går också bra att komma med senare -- ta också med din kompis! Klubbens språk är huvudsakligen svenska, men vi gör vårt bästa för att välkomna alla intresserade. Om det finns många intresserade, så har vi möjligheten dela upp deltagarna i två grupper. 

**Klubben är gratis -- välkommen med!**

Kontakta oss gärna om du undrar över något!

Klubbens ledare: Mathias Wickholm, <mailto:mawickho@abo.fi> ([0440 475050](tel:0440-475050))<br>
Ansvarig vid Åbo Akademi: Mikael Kurula, <mailto:mkurula@abo.fi> ([046 921 6792](tel:046-921-6792))

[Här](https://matematikklubb.blankett.fi/) kan man meddela att man är intresserad (inte bindande).

[En plansch](http://users.abo.fi/mkurula/Matteklubb.pdf), som man kan hänga upp om man vill.

Klubben ordnas av ämnet matematik vid Åbo Akademi, i samarbete med finländska matematikolympiadträningen och MAOL.

<p align="center">
<img src="https://matematiikkakilpailut.fi/kerhot/abo/%C3%85A%20logo.svg" alt="ÅAs logo" height="100"/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img src="https://matematiikkakilpailut.fi/kerhot/abo/MAOL%20logo.svg" alt="MAOLs logo" height="70"/> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img src="https://matematiikkakilpailut.fi/kerhot/abo/UBS%20logo.svg" alt="Utbildningsstyrelens logo" height="70"/>
</p>
