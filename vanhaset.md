---
layout: page
title: Uutisarkisto
---

## Vanhoja uutisia

* Lukion matematiikka&shy;kilpailun loppukilpailu pidettiin 30.1.2015
  Ressun lukiossa Helsingissä. Kilpailun voitti **Ella Tamir**
  Helsingin matematiikka&shy;lukiosta ja toisen sijan jakoivat **Ella
  Anttila** samasta koulusta sekä **Kalle Luopajärvi** Seinäjoen
  lukiosta. [Täydellisempi tulosluettelo](http://www.maol.fi/kilpailut/4tieteenkisat/lukion-matematiikka/tulokset/)
  löytyy MAOLin sivuilta, tehtävät ja ratkaisut
  [täältä](/MAOL/2015/lukm2015r.pdf).

* Vuoden 2014 Baltian Tie -joukkuematematiikka&shy;kilpailu pidettiin
  Vilnassa Liettuassa 6.&ndash;10.11.2014. Kilpailun voitti Pietari,
  toiseksi tuli Saksa ja kolmanneksi Puola. Suomi oli
  sijalla 11. Suomen joukkueessa olivat Petteri Huuskonen, Qianyue
  Jin, Iiro Kumpulainen, Kalle Luopajärvi ja Ella Tamir. Joukkueen
  johtaja oli Anne-Maria Ernvall-Hytönen ja varajohtaja Esa
  Vesalainen.
  [Tulosluettelo.](http://mif.vu.lt/balticway2014/wp-content/uploads/2014/07/bw2014rez.pdf)

* Ruotsissa on useana vuotena järjestetty peruskoulun ja lukion
  matematiikanopettajien kilpailu, Kappa. Tänä vuonna (2014) myös
  suomalaiset opettajat voivat osallistua. 

* 55\. Kansainväliset matematiikka&shy;olympialaiset pidettiin
  Kapkaupungissa Etelä-Afrikassa 6.&ndash;13. heinäkuuta 2014.
  Kilpailijoita oli 560 kaikkiaan 101 maasta. Parhaiten menestyivät
  Kiinan ja Yhdysvaltojen joukkueet. Suomen joukkue oli sijalla 70.
  Suomen Jakob Wartiovaara palkittiin pronssimitalilla, Riku Laakkonen
  ja Timo Takala kunniamaininnalla. Kilpailun tulokset ja tehtävät
  löytyvät
  [matematiikka&shy;olympialaisten virallisilta sivuilta][imo-tulokset]

* 28\. Pohjoismainen matematiikka&shy;kilpailu pidettiin 31.3.2014
  kotirataotteluna viidessä pohjoismaassa. Kilpailun järjestelyt ja
  arvostelu koordinoitiin Islannissa. Toukokuun 5. julkaistun
  [tulosluettelon](/PM/2014/NMC2014_Results.pdf) mukaan kilpailun
  voittivat tasapistein Norjan Johan Sokrates Wind ja Islannin
  Sigur&eth;ur Jens Albertsson. Parhaat suomalaiset olivat Jani
  Penttala sijalla 11, Jakob Wartiovaara sijalla 13 ja Riku Laakkonen
  sijalla 17.

* Vuoden 2014 Kansainvälisissä matematiikka&shy;olympialaisissa Suomea
  edustava joukkue valittiin Päivölän Opistossa viikolla 18 pidetyn
  valmennus- ja valintaleirin aikana. Joukkueessa ovat Jere Huovinen,
  Mirjam Kauppila, Riku Laakkonen, Timo Takala, Ella Tamir ja Jakob
  Wartiovaara. Joukkueen johtaja on Matti Lehtinen ja varajohtaja Joni
  Teräväinen.

* Kolmannet Euroopan tyttöjen matematiikka&shy;olympialaiset pidettiin
  Antalayassa Turkissa 10.&ndash;16. huhtikuuta 2014. Osallistujia oli
  110 29 maasta. Suomea edustivat Minna Hirvonen, Mirjam Kauppila,
  Ella Tamir ja Tara Vaittinen. Mirjam Kauppilan suoritus palkittiin
  pronssimitalilla. [Tulosluettelo][egmo-tulokset]. Joukkeen
  johtaja oli Anne-Maria Ernvall-Hytönen ja varajohtaja Esa
  Vesalainen.

*   Lukion matematiikka&shy;kilpailun ensimmäinen kierros järjestettiin kouluissa 12.11.2013 ja loppukilpailu 21:lle alkukilpailun kolmen sarjan parhaalle pidettiin 31.1.2014 Ressun Lukiossa Helsingissä. Kilpailun voitti **Jere Huovinen** Kastellin lukiosta Oulusta, toiseksi tuli **Jakob Wartiovaara** Töölön yhteiskoulusta Helsingistä ja kolmanneksi **Juuso Heinonen** Tapiolan lukiosta Espoosta. Tehtävät ja ratkaisut löytyvät [MAOL-kilpailusivun linkeistä](/MAOL/).
*   Vuoden 2013 Baltian Tie -joukkue&shy;matematiikka&shy;kilpailu pidettiin Riiassa Latviassa 7.–11.11.2013\. Kilpailun voitti Latvia, toisen sijan jakoivat Puola ja Pietari. Suomi oli 11\. Suomen joukkueessa olivat Mirjam Kauppila, Timo Takala, Ella Tamir, Jakob Wartiovaara ja Pyry Virtanen. Joukkueen johtaja oli Olli Hirviniemi ja varajohtaja Jesse Jääsaari.
*   54\. Kansainväliset matematiikka&shy;olympialaiset pidettiin Santa Martassa Kolumbiassa 18.–28\. heinäkuuta 2013\. Parhaiten menestyivät Kiinan, Korean tasavallan ja Yhdysvaltojen joukkueet. Suomen joukkue oli sijalla 67, toiseksi parhaana Pohjoismaana. Suomen Otte Heinävaara palkittiin toistamiseen hopeamitalilla. Kilpailun tulokset ja tehtävät löytyvät [matematiikka&shy;olympialaisten virallisilta sivuilta](http://www.imo-official.org/year_info.aspx?year=2013).
*   Vuoden 2013 Kansainvälisissä matematiikka&shy;olympialaisissa Suomea edustava joukkue valittiin Päivölän Opistossa viikolla 20 pidetyn valmennus- ja valintaleirin aikana. Joukkueessa ovat Otte Heinävaara, Mirjam Kauppila, Katja Kulmala, Neea Palojärvi, Eero Räty ja Joni Teräväinen. Joukkueen johtaja on Kerkko Luosto ja varajohtaja Olli Hirviniemi.
*   Pythagoraan polku -joukkuematematiikka&shy;kilpailu pidettiin Päivölän Opistossa 22\. huhtikuuta 2013\. Nelihenkisiä kilpailujoukkueita oli 12\. Perinteiseen tapaan leikkimielisen, mutta ankaran kilpailun tuloksia ei julkisteta.
*   27\. Pohjoismainen matematiikka&shy;kilpailu pidettiin kotirataotteluna viidessä Pohjoismaassa 8.4.2013\. Osallistujia oli 71\. Kilpailu koordinoitiin ja vastaukset arvioitiin Norjassa. Jonkin verran totuttua vaikeammista tehtävistä sai täydet pisteet vain kilpailun voittanut Ruotsin Mårten Wiman. Wiman voitti Pohjoismaisen matematiikka&shy;kilpailun myös vuonna 2012\. Toiseksi tuli nyt Tanskan Peter Rasmussen ja kolmanneksi Suomen Otte Heinävaara. Muuut hyvin sijoittuneet suomalaiset olivat Eero Räty viidennellä ja Joonas Nuutinen jaetulla 11\. sijalla. Täydellinen tulosluettelo löytyy [tästä](/PM/2013/PM2013tul.pdf).
*   Toiset [Euroopan tyttöjen matematiikka&shy;olympialaiset](https://www.egmo.org/egmos/egmo2/) pidettiin Luxemburgissa 8.–14\. huhtikuuta. Mukana oli 22 maan joukkueet. Suomea edustivat Pihla Karanko, Katja Kulmala, Neea Palojärvi ja Ella Tamir. Joukkueen johtaja oli Esa Vesalainen ja varajohtaja Jesse Jääsaari. Pihla Karanko ja Katja Kulmala palkittiin kunniamaininnalla. Tehtävät ja tulosluettelot löytyvät edellä olevan linkin kautta.
*   Matemaattisten Aineiden Opettajien Liiton valtakunnallisen lukion matematiikka&shy;kilpailun loppukilpailu pidettiin 1\. helmikuuta 2013 Ressun lukiossa Helsingissä. Kilpailun voitti Otte Heinävaara Helsingin matematiikkalukiosta, Jiali Yang Helsingin Suomalaisesta yhteiskoulusta oli toinen ja Jere Huovinen Kastellin lukiosta Oulusta kolmas. Tulokset löytyvät kokonaisuudessaan [MAOL ry:n sivuilta](http://www.maol.fi/fileadmin/users/Kilpailut/Lukion_matematiikka/2012-2013/Lukion_matematiikka_2012-13.pdf).
*   Valmennusjaosto on julkaissut **Kilpailumatematiikan oppaan**, jossa annetaan perustietoja matematiikka&shy;kilpailujen tehtävissä yleensä esiintyvästä matematiikasta. Teknologiateollisuuden 100-vuotissäätiön tuki mahdollistaa oppaan jakamisen halukkaille toistaiseksi maksutta. Opasta voi tilata [Matti Lehtiseltä](http://www.elisanet.fi/matti.t.Lehtinen/). Oppaan voi myös vapaasti ladata [valmennuksen verkkosivuilta (pdf, 918 kt)](/kirjallisuus/kilpmatopas.pdf).
*   Kauden 2012–13 Lukion matematiikka&shy;kilpailun ensimmäinen kierros järjestettiin eri kouluissa 13\. marraskuuta 2012\. Kilpailun [tehtäviin](/MAOL/2012/tehtalku2012.pdf) ja [ratkaisuihin](/MAOL/2012/ratkalku2012.pdf) voi tutustua oheisten linkkien kautta.
*   Suomen joukkue, Otte Heinävaara, Katja Kulmala, Neea Palojärvi, Eero Räty ja Joni Teräväinen, sijoittui kuudenneksi vuoden 2012 kansainvälisessä Baltian Tie -joukkuematematiikka&shy;kilpailussa 8.–11.11\. Tartossa Virossa. Joukkueen johtaja oli Esa Vesalainen ja varajohtaja Olli Hirviniemi.
*   53\. Kansainväliset Matematiikka&shy;olympialaiset järjestettiin Mar del Platassa Argentiinassa 8.–16\. heinäkuuta 2012\. Kilpailijoita oli 548, kaikkiaan 100 maasta. Poikkeuksellisen vaikeita tehtäviä ratkaisivat tällä kertaa selvästi parhaiten Korean nuoret. Seuraaville sijoille tulivat Kiina ja USA lähes tasapistein. Kymmenen parhaan maan joukkoon pääsivät vielä Venäjä, Kanada, Thaimaa, Singapore, Iran, Vietnam ja Romania. Suomen kuusihenkinen kilpailujoukkue sijoittui maiden epävirallisessa pistevertailussa sijalle 65\. Paras pohjoismaa oli Tanska sijalla 60\. Ruotsi sijoitus oli 71\. Yksilökilpailun paras oli Singaporen **Jeck Lim**, joka ainoana ylsi virheettömään suoritukseen. Suomen edustajista menestyi parhaiten Helsingin matematiikkalukiossa opiskeleva **Otte Heinävaara**, jonka suoritus palkittiin hopeamitalilla. Tulosluettelossa Heinävaaran sijoitus oli jaettu 96\. sija. Suomen kuusijäsenisestä joukkueesta myös Helsingin matematiikkalukion **Joni Teräväinen**, Paraisten lukion **Felix Vaura** ja Helsingin Suomalaisen yhteiskoulun **Jiali Yan** palkittiin kunniamaininnalla. Täydellinen tulosluettelo löytyy [tästä](http://www.imo-official.org/year_info.aspx?year=2012).
*   Vuoden 2012 Kansainvälisissä matematiikka&shy;olympialaisissa Suomea edustava joukkue valittiin Päivölän Opistossa viikolla 20 pidetyn valmennus- ja valintaleirin aikana. Joukkueessa ovat Otte Heinävaara, Eero Räty, Joni Teräväinen, Felix Vaura, Niko Väisänen ja Jiali Yan. Joukkueen johtaja on Matti Lehtinen ja varajohtaja Esa Vesalainen.
*   26\. Pohjoismainen matematiikka&shy;kilpailu pidettiin kotirataotteluna viidessä Pohjoismaassa 27.3.2012\. Osallistujia oli 85\. Kilpailu koordinoitiin ja vastaukset arvioitiin Ruotsissa. Kilpailun voitti Ruotsin Mårten Wiman ja toisena oli Tanskan Asbjørn Nordentoft. Suomen Eero Räty oli kolmas ja Janne Hannikainen jaetulla neljännellä sijalla. Täydellinen tulosluettelo löytyy [tästä](/PM/2012/nmc2012res.pdf).
*   Ensimmäiset [ **Euroopan tyttöjen matematiikka&shy;olympialaiset**](http://www.egmo2012.org.uk/) järjestettiin Cambridgessä Englannissa 10.–16\. huhtikuuta 2012\. Mukana oli enintään nelihenkinen joukkue 16 Euroopan maasta ja lisäksi joukkueet Yhdysvalloista, Indonesiasta ja Saudi-Arabiasta; kilpailijoita oli yhteensä 70\. Parhaisiin pisteisiin pääsivät Bulgarian Pavlena Nenova ja USA:n Danielle Wang. Suomea edustivat Pihla Karanko, Katja Kulmala, Neea Palojärvi ja Jiali Yan. Joukkueen johtajana oli Anne-Maria Ernvall-Hytönen ja varajohtajana Esa Vesalainen. Jiali Yan oli sijalla 30 ja palkittiin pronssimitalilla. Neea Palojärvi sai kunniamaininnan.
*   Matematiikan olympiavalmennustilaisuuksia järjestetään keväällä 2012 myös Oulussa. [Tarkempia tietoja tästä](http://ouluma.fi/2012/03/matematiikan-kilpailuvalmennusta-oulussa/).
*   Matemaattisten Aineiden Opettajien Liiton valtakunnallisen lukion matematiikka&shy;kilpailun loppukilpailu pidettiin 3\. helmikuuta 2012 Munkkiniemen Yhteiskoulussa Helsingissä. Kilpailun voitti Otte Heinävaara Helsingin matematiikkalukiosta, Felix Vaura Paraisten lukiosta oli toinen ja Visa Nummelin Cygnaeus-lukiosta Jyväskylästä kolmas. Tulokset löytyvät kokonaisuudessaan [MAOL ry:n sivuilta](http://www.maol.fi/fileadmin/users/Kilpailut/Lukion_matematiikka/2012Lukion_matemat_loppukilpailutulokset.pdf).
*   Helsingin yliopistossa järjestettiin lauantaina 28.1.2012 työpaja [ **Epsilonit kirjaa tutkimassa - matematiikka harrastuksena**](/kokoukset/epsilon/). Työpajassa kartoitettiin Suomessa järjestettyä matematiikan harrastustoimintaa ja opetussuunnitelmien rajat ylittävää opetusta.
*   Suomen joukkue, Otte Heinävaara, Markus Pajarre, Joni Teräväinen, Felix Vaura ja Jiali Yan, sijoittui kuudenneksi vuoden 2011 kansainvälisessä Baltian Tie -joukkuematematiikka&shy;kilpailussa 3.-7.11\. Greifswaldissa Saksassa. Joukkueen johtaja oli Kerkko Luosto ja varajohtaja Matti Lehtinen.
*   52\. Kansainväliset matematiikka&shy;olympialaiset pidettiin Amsterdamissa 16.-24\. heinäkuuta 2011\. Mukana oli 101 maan joukkueet; kilpailijoita oli 567\. Suomen epävirallinen joukkuesijoitus oli jaettu 57\. sija. Olli Hirviniemi sai hopeamitalin, Ilmari Kangasniemi, Dimitri Kirichenko ja Felix Vaura kunniamaininnan. Täydellinen tulosluettelo löytyy [tästä](http://official.imo2011.nl/year_country_r.aspx?year=2011&column=total&order=desc).
*   Tanskan, Norjan, Ruotsin ja Suomen matematiikka&shy;olympiajoukkueiden yhteinen valmennusleiri järjestettiin 11.-16.7.2011 Tanskassa. Leirin aikana pidettiin harjoituskoe, jonka tehtävät ja ratkaisut löytyvät [tästä](IMO/2011/harjkoe.pdf).
*   Matematiikka&shy;olympiajoukkueen valinta- ja valmennusleiri pidettiin Päivölässä 14.-20\. toukokuuta 2011. Suomea lähtevät Amsterdamissa Hollannissa 16.-24\. heinäkuuta 2011 pidettävissä 52\. Kansainvälisissä matematiikka&shy;olympialaisissa edustamaan Olli Hirviniemi, Jesse Jääsaari, Ilmari Kangasniemi, Dimitri Kirichenko, Joni Teräväinen ja Felix Vaura. Joukkueen johtaja on Anne-Maria Ernvall-Hytönen ja varajohtaja Esa Vesalainen.
*   25\. Pohjoismainen matematiikka&shy;kilpailu pidettiin kotirataotteluna viidessä Pohjoismaassa 4.4.2011\. Osallistujia oli 90\. Kilpailu koordinoitiin ja vastaukset arvioitiin Tanskassa. Kilpailun voiton jakoivat Norjan Karl Erik Holter, Tanskan Asbjørn Christian Nordentoft ja Ruotsin Rebecca Staffas. Suomen Olli Hirviniemi oli neljäs ja Ilmari Kangasniemi viides. Muut 20 parhaan joukkoon sijoittuneet suomalaiset olivat Felix Vaura (jaettu 10\. sija) sekä Dimitri Kirichenko ja Yiali Yan (jaettu 16\. sija). Täydellinen tulosluettelo löytyy [tästä](/PM/2011/PM2011tul.pdf).
*   Matemaattisten Aineiden Opettajien Liiton valtakunnallisen lukion matematiikka&shy;kilpailun loppukilpailu pidettiin 4\. helmikuuta 2011 Munkkiniemen Yhteiskoulussa Helsingissä. Kilpailun voitti Felix Vaura (Sjöblom) Paraisten lukiosta. Toiseksi tuli Ilmari Kangasniemi Meri-Porin lukiosta ja kolmaneksi Jiali Yan Helsingin Suomalaisesta vyhteiskoulusta. Tulokset löytyvät kokonaisuudessaan [MAOL ry:n sivuilta](http://www.maol.fi/fileadmin/users/Kilpailut/Lukion_matematiikka/Lukion_matemat_loppukilpailutulokset2011.pdf).
*   Hakukoneyhtiö Google ilmoitti 20.1.2011 lahjoittaneensa miljoona euroa Kansainvälisille matematiikka&shy;olympialaisille käytettäväksi kilpailun järjestämisen tukemiseen vuosina 2011 - 2015\. Tarkemmin [Googlen ja IMO Advisory Boardin lehdistötiedotteessa](/IMO/2011/IMOGooglepressrelease.pdf).
*   Reykjavikissa 6.11.2010 pidetyn Baltian Tie -joukkuematematiikka&shy;kilpailun voitti Puola. Seuraavina olivat Liettua, Saksa ja Latvia. Suomi oli yhdeksäs kaikkiaan kymmenen joukkueen kilpailussa. [Täydelliset tulokset](Baltian_tie/2010/BW2010results.pdf).
*   Suomea kansainvälisessä Baltian Tie -joukkuematematiikka&shy;kilpailussa vuonna 2010 edustava joukkue valittiin valmennusviikonvaihteessa 22.-24.10\. Päivölässä. Joukkeeseen valittiin Olli Hirviniemi, Ilmari Kangasniemi, Dimitri Kirichenko, Markus Pajarre ja Felix Sjöblom. Joukkueenjohtajina ovat Kerkko Luosto ja Lauri Hallila.
*   Kansainvälisessä matemaatikkokongressissa Hyderabadissa Intiassa jaettiin 19\. elokuuta 2010 matematiikan arvostetuimmat palkinnot, Fieldsin mitalit, "matematiikan Nobel-palkinnot". Neljästä palkitusta kolme oli aikanaan osallistunut Kansainvälisiin matematiikka&shy;olympilaisiin. **Stanislav Smirnov** sai täysin pistein kultamitalin vuosina 1986 ja 1987, **Ngo Bao Chau** kultamitalin vuosina 1988 (täysin pistein) ja 1989 ja **Elon Lindenstrauss** pronssimitalin vuonna 1988\. Fieldsin mitaleita jaetaan joka neljäs vuosi, palkittuja on kulloinkin kahdesta neljään.
*   51\. Kansainvälisissä matematiikka&shy;olympialaisissa Suomen sijoitus oli jaettu 72\. tila. Aleksis Koski palkittiin pronssimitalilla, Olli Hirviniemi, Ilmari Kangasniemi, Aleksi Korpinen ja Topi Talvitie saivat kunniamaininnan. Kilpailussa oli yhden maan suorituksen hylkäämisen jälkeen 517 osallistujaa 96 maasta.
*   Matematiikka&shy;olympiajoukkueen valinta- ja valmennusleiri pidettiin Päivölässä 24.-29\. toukokuuta 2010. Suomea lähtevät Astanassa Kazakstanissa 5.-14\. heinäkuuta 2010 pidettävissä 51\. Kansainvälisissä matematiikka&shy;olympialaisissa edustamaan Olli Hirviniemi, Ilmari Kangasniemi, Dimitri Kirichenko, Aleksi Korpinen, Aleksis Koski ja Topi Talvitie. Joukkueen johtaja on Matti Lehtinen ja varajohtaja Esa Vesalainen.
*   24\. Pohjoismainen matematiikka&shy;kilpailu pidettiin kotirataotteluna viidessä Pohjoismaassa 13.4.2010\. Osallistujia oli 82\. Kilpailu koordinoitiin ja vastaukset arvioitiin Suomessa. Kilpailun voitti Suomen Aleksi Korpinen. Aleksis Koski oli jaetulla viidennellä ja Arttu Voutilainen jaetulla yhdeksännellä sijalla. Muut 20 parhaan joukkoon sijoittuneet suomalaiset olivat Dimitri Kirichenko (jaettu 11\. sija) sekä Markus Puumalainen ja Felix Sjöblom (jaettu 17\. sija). Kilpailun tulokset löytyvät [tästä](/PM/2010/PM2010tul.pdf).
*   Suomi sijoittui kolmanneksi Baltia Tie -matematiikka&shy;kilpailussa, joka pidettiin Trondheimissa Norjassa 5-9\. marraskuuta 2009\. Suomen joukkueessa kilpailivat Olli Hirviniemi, Dmitri Kiritchenko, Aleksi Korpinen, Aleksis Koski ja Kai Lindholm. Joukkueen johtajina olivat Anne-Maria Ernvall-Hytönen ja Lauri Hallila. Kilpailun voitti Pietarin joukkue ja Puola oli toinen. Täydellinen tulosluettelo löytyy [järjestäjien sivuilta](http://bw09.no/results.pdf).
*   Bremenissä 10.-22.7.2009 pidetyissä 50\. Kansainvälisissä matematiikka&shy;olympialaisissa Suomea edustivat Aleksis Koski, Konsta Lensu, Heikki Pulkkinen, Alexey Sofiev, Topi Talvitie ja Lasse Vekama. Suomen sijoitus oli 67\. kaikkiaan 104 osallistujamaan joukossa. Aleksis Koski, Heikki Pulkkinen, Topi Talvitie ja Lasse Vekama palkittiin kunniamaininnalla. Tulokset löytyvät [matematiikka&shy;olympialaisten virallisilta verkkosivuilta](http://www.imo-official.org/year_info.aspx?year=2009).
*   Matematiikka&shy;olympiajoukkueen valinta- ja valmennusleiri pidettiin Päivölässä 18.-24\. toukokuuta 2009. Suomea lähtevät Bremenissä 14.-22\. heinäkuuta 2009 pidettävissä 50\. Kansainvälisissä matematiikka&shy;olympialaisissa edustamaan Aleksis Koski, Konsta Lensu, Heikki Pulkkinen, Alexey Sofiev, Topi Talvitie ja Lasse Vekama. Joukkueen johtaja on Matti Lehtinen ja varajohtaja Niko Vuokko.
*   23\. Pohjoismainen matematiikka&shy;kilpailu pidettiin kotirataotteluna viidessä Pohjoismaassa 2.4.2009\. Osallistujia oli 90\. Kilpailu koordinoitiin ja vastaukset arvioitiin Islannissa. Kilpailun voitti Tanskan Niels Olsen. Parhaat suomalaiset olivat Topi Talvitie jaetulla viidennellä sijalla, Olli Hirviniemi jaetulla 11:nnellä sijalla ja Aki Lahtinen, Heikki Pulkkinen ja Harry Kirveslahti jaetulla 14:nnellä sijalla. Kilpailun tulokset löytyvät [tästä](/PM/2009/nmc2009results.pdf).
*   Baltian tie -joukkuematematiikka&shy;kilpailun Gdanskissa 6.-10.11.2008 voitti Puola. Seuraavina olivat Saksa ja Pietari. Suomi oli kymmenes. Täydelliset tulokset löytyvät [kilpailun järjestäjien sivuilta](http://www.balticway08.math.univ.gda.pl/?p=results).
*   Baltian tie -joukkuematematiikka&shy;kilpailun Kööpenhaminassa 1.-5.11.2007 voitti Puola. Suomi oli yhdeksäs.
*   48\. Kansainvälisissä matematiikka&shy;olympialaisissa Sebastian Dumitrescu sai hopeamitalin ja Esa Vesalainen sekä Tomas Soto kunniamaininnan. Suomi oli 93 maan joukossa sijalla 61.
*   47\. Kansainväisissä matematiikka&shy;olympialaisissa Sloveniassa 2006 suomalaiset saivat neljä pronssimitalia (Esa Vesalainen, Sebastian Dumitrescu, Jukka Sireni ja Ville Pettersson). Suomi oli 90 osallistujamaan joukossa sijalla 39.
*   Kevään 2005 Pohjoismaisen matematiikka&shy;kilpailun voitti Tampereella opiskeleva Sebastian Dumitrescu. [Tulokset](PM/NMC19.html).
*   Suomen joukkue vuoden 2005 matematiikka&shy;olympialaisiin valittiin 20.5\. Päivölässä. Joukkueessa ovat Samu Alanko, Eemeli Blåsten, Sebastian Dumitrescu, Janne Kokkala, Ville Pettersson ja Esa Vesalainen.
*   Vuoden 2004 IMO:ssa suomalaiset saavuttivat yhden pronssimitalin (Lauri Ahlroth).
*   Vuoden 2001 [matematiikka&shy;olympialaisissa](http://www.imo2001.org) Suomen Sampo Niskanen sai pronssimitalin.

[imo-tulokset]: http://www.imo-official.org/year_info.aspx?year=2014
[egmo-tulokset]: https://www.egmo.org/egmos/egmo3/scoreboard/
