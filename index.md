---
layout: page
title: Matematiikka&shy;kilpailut ja olympia&shy;valmennus
description: >-
  Matematiikkakilpailujen tarkoituksena on kannustaa lahjakkaita nuoria
  harrastamaan matematiikkaa. Kansainvälisiin kilpailuihin valmennetaan
  halukkaita. Valmennus koostuu valmennusviikonlopuista ja kirjevalmennuksesta.
  Valmennettavien joukosta valitaan edustajat kansainvälisiin kilpailuihin,
  kuten Kansainvälisiin matematiikkaolympialaisiin.
url: /
---
[Matematiikka&shy;kilpailujen](kilpailut) tarkoituksena on
kannustaa lahjakkaita nuoria harrastamaan matematiikkaa.  Tähän
liittyvästä valmennuksesta Suomessa vastaa
[Suomen matemaattisen yhdistyksen](http://www.matemaattinenyhdistys.fi/)
[Valmennusjaosto](valmentajat).

Valmennusjaosto hoitaa myös Suomen kansainväliseen
kilpailuosallistumiseen liittyviä käytännön asioita.

Valmennus koostuu yleensä viikonloppuisin järjestettävistä
**valmennustapahtumista** (ks. [aika&shy;taulua](aikataulu))
[Päiv&ouml;län opistossa](#muuta) Valkeakoskella sekä
[**kirjevalmennuksesta**](valmennus), joka on tarkoitettu
kaikille, myös niille, jotka eivät voi osallistua
valmennustapahtumiin.  Valmennustapahtumissa pidetään
kilpailuharjoituksia ja esitetään myös muuta matematiikkaa, mistä saa
jonkinlaisen käsityksen tutustumalla valmennuksen
[teemoihin](aiheet).  Tilaisuudet ovat kaikille koululaisille
avoimia.


Valmennusjaosto järjestää myös kilpailujoukkueiden valintaan ja
valmennukseen liittyviä valmennus&shy;tapahtumia, joihin osallistuminen
perustuu henkilökohtaisiin kutsuihin.

## <a name="kilpailut"></a>Kilpailut

[Kilpailuja](/kilpailut/) on eri tasoilla kansallisesta alueellisten kautta
Kansainvälisiin matematiikka&shy;olympialaisiin.

## <a name="kilpailuvalmennus"></a>Valmennusviikonloput

Suomen matemaattisen yhdistyksen Valmennusjaoston
matematiikka&shy;kilpailuvalmennus koostuu valmennus&shy;viikonlopuista Päivölän
Opistossa Valkeakoskella ja kirjevalmennuksesta. Molempiin voi
osallistua kuka hyvänsä. Päivölän Opisto perii
valmennus&shy;viikonloppuihin osallistuvilta täysihoito&shy;maksun (70
euroa/viikonloppu), mutta opetus on muuten maksutonta. Valmennusjaosto
voi harkinnan mukaan tukea taloudellisesti valmennus&shy;tilaisuuksiin
osallistuvia ([ohjeet](/kaytanto/#taloudellinen-tuki)).

Valmennusviikonloppuja järjestetään syys- ja kevät&shy;lukukausien aikana
kolme. Tapahtumat alkavat perjantai-iltana kello 18.30 ja päättyvät
sunnuntaina noin kello 13.30. Mahdollisuuksien mukaan osallistujat
jakautuvat kahteen ryhmään taitojen ja kokemuksen
mukaan. Viikonloppujen ohjelmassa on opetusta kilpailu&shy;matematiikan eri
osa-alueiden aloilta, tehtävänratkaisua ja pieniä
harjoituskokeita. Valmennus&shy;viikonloppuihin liittyvistä käytännön
kysymyksistä löytyy lisätietoa [täältä](kaytanto).

## <a name="uutisia"></a>Uutisia

* Vuoden 2018 [Euroopan tyttöjen matematiikkaolympialaisiin](http://www.egmo2018.org/) valittiin Suomen edustajiksi **Milja Krés**, **Veera Nurmela**, **Nerissa Shakespeare** ja **Essi Vilhonen**.

* Vuoden 2017 Baltian Tie -joukkuematematiikkakilpailu pidettiin Tanskan Sorøssä 9.&ndash;13.11.2017. Ensimmäisen sijan otti Pietarin joukkue 85 pisteellä, Suomi oli yhdeksäs yhdestätoista 41 pisteellä. [Kilpailutehtävät](/Baltian_tie/2017/BW17_FIN.pdf) ja [tulosluettelo](http://www.balticway17.dk/results.html).

* Vuoden 2017 Kansainväliset Matematiikkaolympialaiset pidettiin Rio de Janeirossa 12.&ndash;23.7.2017. Mukana oli 111 maata ja 615 kilpailijaa. Parhaiten menestyivät Etelä-Korea, Kiina ja Vietnam. Kukaan kilpailija ei saanut täysiä pisteitä; vaikeimmaksi osoittautui tehtävä 3, jonka ratkaisi täysin oikein vain kaksi kilpailijaa. Suomen sijoitus oli 84. ja kaikki Suomen kilpailijat saivat kunniamaininnan yhdestä täysin pistein ratkaistusta tehtävästä. [Tulosluettelo](https://www.imo-official.org/year_individual_r.aspx?year=2017&column=total&order=desc&gender=hide&nameform=western).

* Suomen joukkue heinäkuun 2017 Kansainvälisiin matematiikkaolympialaisiin Rio de Janeiroon valittiin toukokuun alun valmennustapahtumassa Päivölässä. Joukkueen muodostavat **Hermanni Huhtamäki**, **Olli Järviniemi**, **Joose Lehtinen**, **Jesse    Nieminen**, **Antti Röyskö** ja **Tarmo Taipale**. Joukkueen johtaja on **Lauri Hallila** ja varajohtaja **Otte Heinävaara**.

* Euroopan Tyttöjen Matematiikkaolympialaiset järjestettiin 6.–12. huhtikuuta 2017 Zürichissä. Kilpailijoita oli 168 kaikkiaan 44 maasta. Suomea edustivat Pinja Pessi ja Essi Vilhonen. [Tulosluettelo](https://www.egmo.org/egmos/egmo6/scoreboard/).

* Pohjoismainen matematiikkakilpailu pidettiin 3.4.2017. Suomesta kilpailuun osallistui 20 erikseen kutsuttua. Ratkaisut arvioitiin Ruotsissa. Vaikean kilpailun parhaan tuloksen sai ruotsalainen **Björn Magnusson**.

* Lukion matematiikkakilpailun loppukilpailu pidettiin 20.1.2017 Ressun lukiossa Helsingissä. Kutsuttuina oli alkukilpailun eri sarjojen parhaita, yhteensä 21 kilpailijaa. Tasaisen kilpailun paras oli Päivölän Opiston **Antti Röyskö**. [Tehtävät](MAOL/2017/lukm2017.pdf). [tehtävien ratkaisut](MAOL/2017/lukm2017r.pdf) ja [tulokset](MAOL/2017/lukmat2017tul.pdf) löytyvät oheisista linkeistä.


Vanhempia uutisia löytyy [uutisarkistosta](vanhaset.html).

[bt-tulokset]: http://mif.vu.lt/balticway2014/wp-content/uploads/2014/07/bw2014rez.pdf
[Kappa]: http://www.math.su.se/samverkan/kommun-skola/tävlingar/kappa
[imo-tulokset]: http://www.imo-official.org/year_info.aspx?year=2014
[egmo-tulokset]: https://www.egmo.org/egmos/egmo3/scoreboard/
[EGMO-tulokset-minsk]: https://www.egmo.org/egmos/egmo4/scoreboard/

## <a name="muut-aktiviteetit"></a>Muut aktiviteetit

Valmennusjaosto järjestää yhteistyössä
[Helsingin yliopiston matematiikan ja tilastotieteen laitoksen][mathstat]
ja [Summamutikka-keskuksen][summamutikka] kanssa
[Tekijäryhmä-nimistä matematiikkakerhoa][tekijaryhma] jonka tarkoitus
on tarjota haasteita matematiikasta innostuneille lukiolaisille.

Valmennusjaosto järjesti 28.1.2012 Helsingin yliopistossa
[työpajan Epsilonit kirjaa tutkimassa - matematiikka harrastuksena][epsilonit].

Vuosittain järjestetään
[alueelliset matematiikka&shy;kilpailut seitsemäsluokkalaisille][seiskat]
Helsingissä, Oulussa ja Turussa yhteistyössä paikallisten yliopistojen
sekä Summamutikka- ja OuLUMA-keskusten kanssa.

Oulussa LUMA-keskus ja Oulun yliopisto järjestävät
kilpailu&shy;matematiikka&shy;valmennus&shy;tilaisuuksia. Tarkemmin [tästä][oulu].

[mathstat]: http://www.mathstat.helsinki.fi
[summamutikka]: https://wiki.helsinki.fi/display/Summamutikka/Etusivu
[tekijaryhma]: https://wiki.helsinki.fi/pages/viewpage.action?pageId=74230034
[epsilonit]: /kokoukset/epsilon
[seiskat]: /seiskat
[oulu]: http://ouluma.fi/2012/08/matematiikkavalmennus/


## <a name="muuta"></a>Muuta

#### [Po-Shen Lohin haastattelu](/kirjallisuus/Loh.pdf)

USA:n olympiavalmennuksen johtajan syyskuussa 2016 julkaistu haastattelu, joka voi olla opettavaa luettavaa.

#### [Päivölän kansanopisto](http://www.paivola.fi/)

Päivölässä toimii [matematiikkalinja](https://www.matematiikkalinja.fi/),
jonka yhteydessä järjestetään viikonloppu&shy;valmennuksia.
   
#### [Solmu](http://matematiikkalehtisolmu.fi/)

Matematiikkalehti, johon sinäkin voisit kenties kirjoittaa jotain.

